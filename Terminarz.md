# Etap 1: prezentacja założeń wstępnych (15 punktów)
Ostateczny termin: 28 kwietnia

W pierwszym etapie należy przedstawić założenia wybranego przez Państwa tematu i wynikający z nich projekt techniczny rozwiązania. Zaliczenie następuje na podstawie prezentacji (ok. 10 minut), w której powinny znaleźć się co najmniej następujące elementy:

opis tematu - założenia (np. dotyczące rodzaju danych i warunków pracy) i cel,
przegląd istniejących rozwiązań wraz ze wskazaniem ich mocnych i słabych stron,
omówienie zbioru danych, który zostanie wykorzystany do treningu i testów,
projekt techniczny rozwiązania (np. schemat struktury systemu ze wskazaniem najważniejszych bloków obliczeniowych, używanych w nich algorytmów oraz rodzaju danych przekazywanych pomiędzy blokami).

# Etap 2: pokaz działania (5 punktów) + raport (15 punktów) + kod (5 punktów)
Ostateczny termin: 16 czerwca

Do zaliczenia projektu konieczna jest prezentacja jego działania "na żywo" w trakcie zajęć. Należy przygotować krótki pokaz, w trakcie którego zaprezentują Państwo najważniejsze efekty działania przygotowanego systemu. Ze względu na ograniczenia czasowe proszę skupić się na prezentacji działania w trybie docelowym (zależnie od wybranego tematu będzie to tryb detekcji, segmentacji, klasyfikacji itp.), z wykorzystaniem wcześniej wytrenowanych modeli. 

Drugim elementem koniecznym do zaliczenia jest końcowy raport, w którym zawarte powinny być następujące sekcje:

opis działania zaimplementowanego systemu wraz z prezentacją poszczególnych kroków przetwarzania
wyniki testów przeprowadzonych na (możliwie dużym) zbiorze testowym wraz z ich analizą statystyczną (np. osiągane miary skuteczności)
krytyczna analiza osiągniętych wyników (np. na podstawie błędnych wyników) oraz wnioski
Kod oceniany będzie pod względem jego czytelności, skuteczności działania oraz wkładu autorskiego.